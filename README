勤求古训 博采众方
==================

桂枝汤方
=====
桂枝三两去皮  芍药三两  甘草炙二两 生姜三两切    大枣十二枚擘
上五味，口父咀三味，以水七升，微火煮取三升，去滓，适寒温，服一升。服已，须臾啜饮热粥一升余，以助药力。温覆令一时许，遍身絷絷，微似有汗者佳，不可令如水淋漓，病必不除。若一服汗出病差，停后服，不必尽剂。若不汗，更服依前法。又不汗，后服小促其间，半日许，令三服尽。若病重者，一日一夜服，周时观之。服一剂尽，病证犹在者，更作服。若汗不出，乃服至二三剂。禁生冷、黏滑、肉面、五辛、酒酪、臭恶等物。
